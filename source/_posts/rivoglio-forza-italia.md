---
title: Rivoglio forza italia.
id: 272
categories:
  - Deliri
date: 2010-02-13 19:56:01
tags:
---

Manca poco al mondiale e quindi... FORZAITALIAAAAAAAAA...! (tirando fuori la lingua come il grande Gassman all'Olimpico nei Mostri).

![](/uploads/2016/forza-roma.jpeg "Nazionale")

Eh No. Da quando il senatore della Repubblica Marcello Dell'Utri fondò Forza Italia non abbiamo più potuto gridare forza italia. Forza azzurri, spigni italia, avanti stivale vanno ancora bene, ma non forza italia, proprio no.  Stavo studiando per la maturità quando apparvero i primi manifesti per strada e la campagna fun ben lanciata. Ricordo dei bambini con la scritta Forza Itaia che destavano curiosità, tenerezza e stupore per la quantità in giro per le strade. Da quel momento non abbiamo più potuto usare il nostro slogan, se no avremmo fatto pubblicità al partito. Pazienza.

60 milioni di persone hanno comunque bandiere, cori e quindi tutti mandammo giù il boccone amaro, anche perchè avevamo il nostro inno nazionale. Certo Bossi lo vorrebbe cambiare, così come il Marchese del Grillo pensi sia una marcia per andare al Divino Amore, ma a me piace. Mi emoziona. Ogni volta che giocano i nostri alzo il volume, ascolto, canticchio, mi sento italiano, insomma sono orgoglioso del nostro inno.

Succede altro però. Calzedonia lo comincia ad utilizzare per una campagna pubblicitaria. Eh no, stavolta no. Stavolta non vorremmo mica fare pubblicità a delle autoreggenti cantando il nostro inno nazionale?!? Viene pure storpiato per dargli un valore diverso, come se in questo modo lo si potesse utilizzare senza problemi. Il braccio duro della legge però stavolta si fa sotto e censura lo spot, perchè si tratta di _appropriazione di un valore condiviso ed appartenente ad un'intera nazione_.

Forza italia allora? Forza italia è _ __espressione simbolica popolare nazionale mediante la quale i cittadini inneggiano al valore della propria nazione e si incoraggiano vicendevolmente._

Forza italia quindi mi è stato tolto illegalmente. Forza italia era il mio, il nostro, del popolo. Forza italia era un valore da difendere. Forza italia dovrebbe essere l'articolo 140 della Costituzione. Rivoglio forza italia.