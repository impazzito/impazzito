---
title: 'Premio impazzito.it di novembre: Microfox3000'
id: 444
categories:
  - Premi del mese
  - Realtà
date: 2010-11-23 01:57:05
tags:
---

Tantissimi lettori immaginari affollano la mia mente con una domanda ricorrente:
"Può una persona giuridica vincere il premio impazzito.it del mese?"
La risposta è: **fortissimamente si**.
Infatti il premio impazzito.it va ad una persona giuridica presente con forza nel territorio dell'ostiense, la [microfox srl](http://www.microfox3000.it/).
Un negozio di elettronica che per anni ha massacrato i piccoli negozi del territorio vendendo a prezzi stracciati ogni gingillo elettronico che possa solleticare la voglia di hi-tech di grandi e piccini.
Per diversi motivi (la crisi economica, le migrazioni degli uccelli, il governo ladro, la pedofilia nella chiesa e molto altro ancora) la persona giuridica ha dichiarato fallimento (con molta gioia dei fornitori) e nel [sito internet](http://www.microfox3000.it/) troviamo una bellissima pagina che riporta le motivazioni di cotale scelta.
Che può riassumersi in 3 punti: 

1.  L'Italia è una merda, tutti rubano.
2.  Noi abbiamo provato a rubare ma ci è andata male.
3.  Ergo dichiariamo bancarotta, inculiamo un botto di soldi ai fornitori, prima di cambiare lavoro.

[![](/uploads/2009/09/completamente-impazzito.png "completamente-impazzito")](/uploads/2009/09/completamente-impazzito.png)

In stile Vieni via con me, riportiamo un elenco delle domande che sono state fatte, con una risposta che spesso è il corollario all'enunciato della domanda.

*   **Domanda**: Perché quando vengono come commandos a chiederti le tasse, ti domandi dove fossero quando non avevi un centesimo e cercavi qualcuno che ti aiutasse anche solo a comprendere come fare i primi passi e dove trovare la prima misera manciata di soldi.
*   _**Risposta**: Erano a spendere tutti i soldi che ti avevano tolto_
*   **Domanda**: Perché l’energia elettrica, fonte di produttività e di ricchezza costa il doppio rispetto agli altri paesi europei che la generano e ce la vendono.
*   _**Risposta**: Facile perchè la generano e ce la vendono. Quindi costa di più di quanto costa a loro. Cmq tranquillo, la nuova centrale nucleare di garbatella risolverà ogni problema energetico._
*   **Domanda**: Perché in questo paese si invidia chi ha di più, anche poco di più, non avendo imparato che se c’è chi ha di più sarà per merito dei propri sacrifici e delle proprie notti insonni.
*   _**Risposta**: Vero per pochi (in italia), vero per molti (in america). Purtroppo nel nostro paese ha molto chi ha molte conoscenze e coltiva relazioni sociali di stampo camorristico._
Ora si arriva a delle frasi che se capitassero sulla scrivania di Feltri sarebbero pubblicate immediatamente a titoli cubitali il giorno dopo su Il giornale.
*   **Domanda**: Perché in altri paesi senti parlare con gioia e vanto delle nuove linee di treni ad alta velocità mentre qui si grida allo scandalo ambientale e all’esproprio dei terreni.
*   _**Risposta**: ... stai bene così_
*   **Domanda**: Perché i grandi ponti e le colossali e moderne opere architettoniche degli altri paesi sono i luoghi visitati da ogni turista italiano mentre in patria, il ponte sullo stretto è dagli stessi individui giudicato un latrocinio, uno scempio ambientale nonché una oscenità estetica.
*   _**Risposta**: Forse perchè lo è?_
*   **Domanda**: Perché nessuno si accorge che le conquiste sindacali degli anni di piombo pur essendo basate sulla equità e sulla giustizia sociale stanno comportando per l’Italia la fuga degli investimenti privati. Si dice sempre ma nessuno capisce che questo vuol veramente dire: NOI CHE FACCIAMO IMPRESA VI MOLLIAMO PER STRADA, CE NE ANDIAMO IN PAESI CHE CI AMANO, CI INCENTIVANO E CI INVOCANO A GRAN VOCE COME PORTATORI DI OCCUPAZIONE E DI BENESSERE.
*   _**Risposta**: Immagino che uno di questi grandi paesi sia la cina o la serbia_
*   **Domanda**: Perché le vie e le piazze che fanno da cornice a tutta questa vita romana fanno pietà. Perché a Montesacro e a Centocelle ci sono pini piantati letteralmente in mezzo alla strada. Perché in ogni quartiere si contano decine di degradate, misere, buie e povere stradine senza uscita. Perché i tre centri commerciali più grandi della capitale dispongono di parcheggi labirinto costruiti con la stessa “logica” con cui è stato costruito il “quartiere alveare” Marconi (e tanti altri). Perché le strade che portano ai grandi centri commerciali sono misere e inidonee al traffico che devono sostenere.
*   _**Risposta**: Insomma le tasse non le vuoi pagare, però vuoi le strade senza buchi e pini..._
*   **Domanda**: Perché qui, sono in troppi ad essere organizzati per scaricare le proprie frustrazioni attraverso l’abuso psicologico in famiglia, la pornografia e le perversioni sessuali, le manie, lo sballo da assunzione di stupefacenti, l’utilizzo sfrenato di videogames, la visione compulsiva di film che facciano fuggire dalla realtà.
*   _**Risposta**: Sentire un rivenditore di elettronica dire queste cose è come sentire un trafficante di armi che si lamenta di quanti negri del cazzo affollano le strade con un uzi 9mm_
*   **Domanda**: Perché nelle scuole pubbliche a formare le nuove generazioni ci sono faziosi catto-fascisti, catto-comunisti, pseudo rivoluzionari, sinistro-catto-depressi, sinistro-confusi, demo-storditi… Mai nessuno che spieghi i mercati ed insegni ad imparare da chi si arricchisce costruendo e creando. Mai nessuno che insegni che un ricco egoista e sbruffone è probabilmente soltanto un eccentrico creativo che vuol trasformare la propria vita in una emozionante avventura e che per questo va preso come esempio che migliora il mondo e combatte la monotonia dell’uguaglianza e della depressione cronica.
*   _**Risposta**: Qualcuno spieghi al fascio-esaltato, all'anarco-liberal o radical-monetarista che se c'è una cosa che l'economia insegna ora all'università è che la mano invisibile è una stronzata colossale. Gli interessi individuali rimangono tali e se non regolamentati diventano dei mali collettivi._
*   **Domanda**: Perché le imprese cinesi ci costruirebbero in un decimo del tempo e con la metà del denaro delle magnifiche strade ed autostrade multi corsia nonché delle superbe ferrovie con treni a levitazione magnetica.
*   _**Risposta**: Potremmo farlo anche noi, basterebbe abolire la costituzione e ripristinare la schiavitù. Tanto il duce ce l'abbiamo già._
*   **Domanda**: Perché dopo tante frustrazioni è troppo bello essere diventati un’altra gocciolina che alimenta quel bel mare… Quel mare di aziende italiane che chiudono i battenti alla faccia di tutti i parassiti e le “sanguitasse” che inevitabilmente si impoveriranno sempre di più e che, lo speriamo col cuore, periranno con in mano la bandiera della propria fancazzista e passiva ingordigia.
*   _**Risposta**: Immagino che tu, da paladino del liberismo, prima di dichiarare bancarotta abbia pagato fino all'ultimo i tuoi fornitori, perchè tu non sei un parassita che chiude tutto e lascia i buffi come Tanzi, vero?_